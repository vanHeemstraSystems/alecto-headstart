alecto-headstart
# Alecto - Headstart

## 100 - Introduction

Alecto EM-17 Energy Monitor - Manual (in Dutch) - [gebruiksaanwijzing-alecto-em-17-energiemeter_0.pdf](https://github.com/vanHeemstraSystems/alecto-headstart/files/9690236/gebruiksaanwijzing-alecto-em-17-energiemeter_0.pdf)

## 200 - Requirements

- Alecto Energy Monitor, see https://alectohome.nl/products/alecto-em-17-energiemeter-wit

## 300 - 

### 100 - First Tinme Use

1. Het klepje van de batterijen kun je verwijderen door tegelijkertijd aan beide zijden
van het klepje een plat en stomp voorwerp (bijv. platte schroevendraaier of
achterkant lepeltje) onder de openingen te steken en het klepje omhoog te
wippen. Het gaat moeizaam, dus let op dat je jezelf niet bezeert!
Dan verwijder je het kleine stukje rode kunststof folie bij de batterijen en sluit je
het klepje weer.

2. De dag van de week én de tijd instellen:
Druk 1x op SET en dan begint MO te knipperen. Met ‘UP’ doorklikken naar de juiste
dag.
MO = maandag
TU = dinsdag
WE = woensdag
TH = donderdag
FR = vrijdag
SA = zaterdag
SU = zondag

Als de dag goed is ingesteld klik dan op ‘SET’ om naar de uren te gaan. Het juiste
uur instellen met ‘UP’. Deze loopt van 0 tot 23 uur.
Door nog een keer op ‘SET’ te drukken ga je naar minuten. Deze kun je weer
instellen met ‘UP’. Als je dan weer op ‘SET’ drukt is alles ingesteld. Er knippert nu
niets meer in het scherm en rechtsboven in het scherm staat ‘VOLTac’.
Het beeld valt snel uit als je even niets doet, je kunt deze eenvoudig weer
aanzetten door op een van de knoppen te drukken.

### 200 - Gebruik van de energiemeter

1. Zorg dat de vorige gegevens zijn gewist: Druk 3x op ‘FUNC’, zodat rechtsboven in
het scherm ‘kWh’ staat. Deze moet op 0.00 staan voordat je begint. Is deze hoger
dan 0.00, houdt dan de ‘FUNC’ toets een paar seconden ingedrukt totdat hij weer
op 0.00 staat.

2. Vervolgens doe je de energiemeter in het stopcontact en sluit je het apparaat wat
je wilt meten erop aan door de stekker in de energiemeter te doen.
Je kunt bijvoorbeeld meten per wasbeurt bij een wasmachine, of per week, dag of
uur bij bijvoorbeeld een computer of koelkast.

3. Wanneer je klaar bent met meten haal je de stekker uit de energiemeter en de
energiemeter uit het stopcontact. Nu kun je kijken wat er is verbruikt. Druk op een
knop zodat het beeld aanstaat. Met behulp van de ‘FUNC’ knop kun je schakelen
tussen de verschillende functies. Bij VOLTac, AMP en WATT zal er nu respectievelijk
0, 0.00 en 0.00 staan. Echter bij kWh zul je zien dat er een bepaalde waarde staat,
dit is het aantal kWh dat het apparaat gedurende de tijd heeft verbruikt.
Heb je bijvoorbeeld je koelkast een week gemeten van vrijdag 9.00 uur tot de
vrijdag erop 9.00 uur, dan is dat bijvoorbeeld 10 kWh.

Als je dit vermenigvuldigt met 52 weken, dan heb je een jaarverbruik van 520 kWh.
Verbruikt een koelkast meer dan 350 kWh per jaar, dan is het tijd om deze te
vervangen.

Tijdens het meten heb je een aantal schermen als je op ‘FUNC’ drukt. Om het totale
verbruik te meten, heb je dit niet nodig. Maar voor degene die het interessant
vinden hier een uitleg:

- **VOLTac** De eenheid van elektrische spanning in volt (V) geeft aan hoeveel
spanning er op een aansluiting staat. In Nederland staat er 230 V op
de stopcontacten.

- **Hz** De eenheid hertz (Hz) geeft het aantal trillingen per seconde aan. Zo
heeft de elektriciteit in huis een veld met een frequentie van 50 Hz.
Vijftig keer per seconde wisselt de spanning van +230 V naar -230 V
en omgekeerd.

- **Amp** De eenheid ampère (A) staat voor de elektrische stroomsterkte. Dit
wisselt per apparaat dat wordt gemeten.

- **Watt** Watt (W) is het vermogen ofwel de hoeveelheid energie per
tijdseenheid. 1 W staat gelijk aan 1 joule per seconde. Dit verschilt
per apparaat en kan blijven wisselen tijdens het gebruik van het
aangesloten apparaat.

- **kWh** Kilowattuur (kWh) staat voor de totale hoeveelheid energie die het
apparaat heeft gebruikt over de tijdsperiode die is gemeten.

- **Powerfactor** De powerfactor (PF) is een lastig begrip, maar het geeft aan of en in
welke mate er sprake is van ongewenst stroomverbruik. Normaal
gesproken is de PF altijd 1 of lager. Bij deze energiemeter ligt de
waarde tussen 1 en 100. Hoe lager de waarde, des te meer
ongewenst stroomverbruik. Het beste is dus als de powerfactor
gelijk is aan 100.

Ook de **kosten per kWh** kunnen worden ingesteld, maar het is eenvoudiger om voor
elke kWh €0,22 aan te houden en zo de totale kosten te berekenen.

